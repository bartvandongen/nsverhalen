<!DOCTYPE html>
<html lang="nl">
	<head>
		<meta charset="UTF-8">
		<title>3: Droom</title>
		<meta name="viewport" content="width=device-width, initial-scale=1">
		<link rel="stylesheet" href="style.css">
		<link rel="stylesheet" href="droom.css">
	</head>
	<body>
	<header>
            <nav>
                <h1><a href="index.html">NS 99 verhalen</a></h1>
                <ul>
                    <li><a href="mijn_ns.html"><img src="images/ik3.jpg" alt="mijn ns icoon">Mijn NS</a></li>
                    <li><a href="#"><img src="images/search.svg" alt="search icon">Zoeken</a></li>
	            </ul>
	        </nav>
	    </header>
	<main>
		<article>
			<h2>Droom</h2>
			 <img src="images/droom_titel.svg" alt="droom titel">
			<address>Geplaatst op <time datetime="2011-02-04">4 feb. 2011</time> door <span class="author">Molovich</span></address>
            <p>Slierten <span class="faded2">mist zwerven</span> rond mijn benen. Net zat ik nog in <span class="faded">Bus 21.</span> Het was <span class="redToYellow">warm,</span> zweet parelde langs mijn slapen, mijn zoon sliep. Nu loop ik over een smal pad langs eindeloos diepe bouwputten. Een heipaal beukt zich een weg naar het binnenste van mijn oor. Lachende Japanners passeren mij. Een van de <span class="faded2">Japanners</span> verandert in een vrouw. ‘Waar is het postkantoor,’ vraagt de vrouw. ‘Dat bestaat niet meer,’ zeg ik. ‘We werken hier alleen nog maar met postduiven.’ Een auto met een Frans nummerbord en op het dak een <span class="faded">opblaasbare Smurf</span> met een enorme penis rijdt achteruit. De vrouw rent er achteraan. De auto en de rennende vrouw worden <span class="smaller">kleiner</span> en <span class="smaller">kleiner.</span> Ik kijk voor me. Daar staat het postkantoor.</p>
            
            <img src="images/lijnen_3d.png" alt="trippy 3d lijnen">
            
            <p>Binnen wordt ik ontvangen door Raymond Queneau. Hij lijkt verdacht veel op <span class="faded2">Harry Mulisch</span>. Dat zeg ik tegen ’m. Queneau neemt een trekje van zijn pijp. ‘Dat komt,’ zo zegt hij mij, <span class="faded">‘omdat ik onvindbaar ben.’</span> ‘Maar ik heb u toch gevonden,’ antwoord ik. ‘Niets is wat het lijkt,’ zegt Queneau. Hij kijkt mij doordringend aan. <span class="redToYellow">‘Walk like an Egyptian,’</span> zingt hij, en doet het dansje. ‘Het gaat er niet om wat je zingt, maar hoe je erbij danst,’ zegt een medewerker van het postkantoor. Op het Tahrirplein probeer ik een paar schoenen voor mijn zoon te kopen, maar het zoeken wordt mij belet door <span class="faded2">duizenden betogers</span> die denken dat mijn zoontje Mohammed El Baradei is. Ze nemen hem op de schouders, mijn zoontje lacht. Daar komen mannen op kamelen aan.</p>
            
            <img src="images/cirkels_3d_alt.png" alt="trippy 3d cirkels">
		</article>
        </main>
	</body>
</html>