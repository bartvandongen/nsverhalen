<!DOCTYPE html>
<html lang="nl">

<head>
	<meta charset="UTF-8">
	<title>NS Verhalen</title>

	<meta name="viewport" content="width=device-width, initial-scale=1">
	<link rel="stylesheet" type="text/css" href="css/style.css">
	
	<link rel=stylesheet href="css/hele_artikel.css">
</head>

<body>
	<header>
		<nav>
			<ul>
				<li><a href="#">NS ver halen</a></li>
				<li><a href="#">Over oNS</a></li>
			</ul>
			<ul>
				<li><a href="#">Mijn NS</a></li>
				<li><a href="#">Zoeken</a></li>
			</ul>
		</nav>
		
		<a href="index.html"> &#10094; Terug naar verhalen overzicht</a>
		
	</header>
	
	<main>
		<div id="container_long_text">
		<article>
			<header>
				<h2>Toeristische route</h2>
					<i>Geplaatst op <time datetime="2016-11-10">10 nov.</time></i>
			</header>
			
			<p>Als u naar links kijkt, ziet u het Centraal Station. Gebouwd tussen 1881 en 1889 door architect P.H.J. Cuypers of P.J.H. Cuypers, daar wil ik graag van af wezen. Volgens Cuypers moest een station een ‘doorgangsroute zijn waar vermoeide reiziger even tot rust konden komen’. Dit is het einde van de busrit, hierna gaan we wandelend verder. Let u bij het uitstappen op het afstapje? En vergeet u uw slapende zonen en dochters niet?</p>
			
			<p>Het stationsplein waarop wij thans lopen, is in 1978 vervaardigd door de legendarische stoeptegellegger Kensel de Vlieger. Het is jammer dat het momenteel zo regent en waait, want droog zijn de subtiele Mondrianeske motieven op de tegels veel beter waarneembaar. Deze wandeltocht zal uiteindelijk moeten leiden tot de Openbare Bibliotheek Amsterdam, ook wel bekend als de OBA, waar wij het boek Stijloefeningen van de Normandische schrijver Raymond Queneau hopen te treffen.</p>
			
			<p>Wij vervolgen onze tocht over een plank. Aan weerszijden treft u diepe bouwputten waar men aan het bouwen is aan het Amsterdam van de toekomst. Luistert u vooral goed naar het imposante gebeuk van de heipalen, subtiel begeleid door het constante gedril van de drilboren.</p>
			
			<p>Het Oosterdokseiland waarop wij ons momenteel bevinden, is in 1832 aangelegd om een deel van het IJ af te scheiden, zodat de verbinding met de Zuiderzee verbroken werd en men aan deze kant geen last meer van eb en vloed zou hebben. Tot 2005 was hier het hoofdpostkantoor van Amsterdam gehuisvest. Inmiddels is dat verhuisd naar de Raadhuisstraat. Als u achter u kijkt, ziet u een achteruit rijdende auto van het merk Renault, met daar achteraan hollend een Franse vrouw met pikzwart, krullend haar.</p>
			
			<p>De Openbare Bibliotheek Amsterdam is geopend op 7 juli 2007. Op 070707 dus. Ontworpen door de architect Joe Coenen. De OBA heeft een vloeroppervlakte van 28.500 vierkante meter en herbergt 1.7 miljoen boeken. Een van die boeken is wellicht Stijloefeningen van Raymond Queneau. Wij staan momenteel op de tweede verdieping bij de kast met schrijvers wier achternaam begint met de letter Q. Er zijn, zoals u ziet, aardig wat boeken van Queneau aanwezig, maar net Stijloefeningen niet. Wij vervolgen onze zoektocht op een computer, een vierde generatie iMac, vervaardigd door de firma Macintosh. Als wij Stijloefeningen intikken in het zoekvenster van het online archief, zien wij dat Stijloefeningen wel degelijk aanwezig is. Om onze zoektocht extra sjeu te geven, leggen wij ons probleem voor aan een authentieke medewerker. Deze medewerker staat geheel en al tot onze dienst en komt zelfs persoonlijk met ons meekijken. De gemiddelde medewerker van de Openbare Bibliotheek ziet dagelijks 2864 boeken door zijn of haar handen passeren. Of Stijloefeningen daar onlangs heeft bij gezeten, blijft vooralsnog onduidelijk. Want ook de medewerker kan het boek niet vinden. Als laatste strohalm reikt hij ons de unieke kans aan om ons probleem voor te leggen aan het magazijn, een even mysterieuze als geheimzinnige orgaan waar dag en nacht 77 vrouwelijke maagden werken die hermetisch worden afgeschermd van de buitenwereld. Deze magazijners, zoals de vrouwen worden genoemd, kun je uitsluitend per mail contacteren. Maar áls Stijloefeningen aanwezig is, dan weten zijn het. Via een mail stellen wij de vraag, waarop wij vijftien minuten dienen te wachten. Een tijdsspanne waarin u iets voor uzelf kunt doen. Zo kunt u boven genieten van een fantastisch panorama over onze geliefde hoofdstad. En natuurlijk van een zalig kopje koffie met bijvoorbeeld de befaamde appeltaart met in rum gewelde krenten! Opdat u weet dat ook de innerlijke mens niet wordt vergeten. Of breng een bezoekje aan het kleine, maar knusse Gerard Reve-museum!</p>
			
			<i>(15 minuutjes gaan voorbij)</i>
			
			<p>Goed. Ik zie dat u allen weer terug bent. Helaas heb ik een droevige mededeling. Volgens de magazijners is Stijloefeningen wel degelijk aanwezig. En wel op de tweede verdieping, waar wij al de ganse middag hebben lopen zoeken. We mogen met een gerust hart concluderen dat Stijloefeningen kwijt is. Als u achter u kijkt, ziet u de geniepige tronie van de ironie. Wij hopen dat u, ondanks dit tegenvallende einde, hebt genoten van de rondleiding. Zo straks gaan wij terug naar het hotel. Daar krijgt u, voordat we aan tafel gaan, nog de gelegenheid om uitgebreid te shoppen. Zo weet ik dat er op het Bos en Lommerplein een uitstekende babywinkel is waar ze schattige babyschoentjes verkopen.</p>
			
			<footer>
				<label>Like dit verhaal</label><input class="selected" type="button" value="Like (153)">
				<label>Reageer op dit verhaal</label><input type="button" value="Reacties (34)">
				<label>Dit verhaal bewaren</label><input type="button" value="Bewaren">
			</footer>
			
		</article>
		</div>
		
		<aside>
			<p>Deze verhalen vind je wellicht ook interessant: </p>
		</aside>
		
		<article>
			<header>
				<h2>Blind</h2>
					<label>Geplaatst op <time datetime="2016-11-09">09 nov.</time></label>
			</header>
			
			<p>Piepende remmen, bus 21 komt tot stilstand. De stem van de buschauffeur, naar mij gericht, zakelijk, niet vriendelijk, niet onvriendelijk: ‘Centraal Station, eindhalte’. Het sissende geluid van busdeuren die open gaan. Mensen drommen naar buiten. Voorzichtig vind ik mijn weg naar de uitgang en stap uit. Eigenlijk wilde ik mijn zoon meenemen, maar dat mocht niet van m’n vrouw. ‘Je bent blind, gek’, zei ze, ‘wat denk je nu, dat je de kinderwagen als blindegeleidehond kan gebruiken?’ Ik ben op zoek naar Stijloefeningen van Raymond Queneau in de vertaling van Rudy Kousbroek. Het liefst als luisterboek of in braille. Maar als dat er niet is, vind ik wel iemand om het voor te lezen. Ik zoek het al een tijdje, maar het is nergens te vinden. Vandaar dat ik naar de Openbare Bibliotheek te Amsterdam ga om ‘m te lenen. Auto’s suizen langs. Het getik van een voetgangerslicht dat op rood staat. Ik blijf staan. Een paar voetstappen wagen zich al op het zebrapad en dan verandert het ritme van het getik om aan te geven dat het licht op groen springt. Ik loop. Een trambel jengelt. <a href="#">Piepend ijzer van de wielen op... (lees nog 17 minuten door)</a></p>
			
			<footer>
				<label>Like dit verhaal</label><input type="button" value="Like (87)">
				<label>Reageer op dit verhaal</label><input class="selected" type="button" value="Reacties (21)">
				<label>Dit verhaal bewaren</label><input class="selected" type="button" value="Bewaard">
			</footer>
			
		</article>
		
		<article>
			<header>
				<h2>Boers</h2>
					<label>Geplaatst op <time datetime="2016-11-08">08 nov.</time></label>
			</header>
			
			<p>Ik stap dus op ut stationsplein in dieën groâte stad uut dieën bus, met mien zoân in zijne keierwoâguh. Mien zoân sloâpt. Gelaik n’n roâske. Ut regent en ut woâit. Ut volk war voârnoâm’luk met z’n eigens bezig. Kop in den kroâg, gok richting grond. En den deze war op weg noâr den Bibliotheek. Om een of ander boekske genaamd Stijloefening’n van een of andere oâteur uut Frankrijk genoâmd René Quenoâ te leiuh. War ik al n’n week of wa noâr op zoek. Wa ene brute schajtzooj ist hiero trouwens in den groâte stad. Ik loâp hiero oâver een of andere voâge plank hout. Oâveral waar’k kiek bouwputt’n en dergelaike. Heipoâlen dender’n mien oâruh binn’n, drilboâren drill’n mien trommelvliez’n d’ruut. Moâr ik stoâr mich doâr moâr nie an.</p>
			
			<p>Wil ik doâr den bieb betrejuh, wo’k doâr aan mien mouw gesjord doâr zo’n vrouwke. Ge wit wel, me van die hoâr’n. Een permanenke of wee’k wa veur sjiek kapsel. Schoon vrouwke, kan’k oe wel zegguh. Ze vroâgt iets in een of ander toâlke da’k nie thuus brenguh kan. Zal wel Duuts wezuh of zu etwas. Ik zai wablief. En da vrouwke zai ut nogmoâls in da brabbeltoâltje van d’r. Moâr nu’k goe oplet, heur ik da ze hoâgstvermoedeluk vroâg: ‘Witte gij of di’t postkantoâr is of nie?’ Ut vrouwke loât mich n’n briefke zien , waarop ik Roâdhuusstroât  ljees. Ik zai tegen da vrouwke, ik zai: woâr ziedegij mich veur an? Ik stoân hier op mien klomp’n en in mien boer’nkiel en gij loopt mich hiero dieën weg te vroâguh? Zijdegij helemoâl zot geworden? <a href="#">En weil ik da...(lees nog 12 minuten door)</a></p>
			
			<footer>
				<label>Like dit verhaal</label><input type="button" value="Like (52)">
				<label>Reageer op dit verhaal</label><input type="button" value="Reacties (21)">
				<label>Dit verhaal bewaren</label><input class="selected" type="button" value="Bewaren">
			</footer>
			
		</article>
		
		<article>
			<header>
				<h2>Presentator die ten onrechte denkt aansluiting te hebben gevonden bij ‘de kids’</h2>
					<label>Geplaatst op <time datetime="2016-11-07">07 nov.</time></label>
			</header>
			
			<p>Yo kids! Vet cool dat je weer kijkt! Hoor mijn verhaal: Ik stapte laatst de bus uit op het stadionplein. Je weet togh?! Ik duwde mijn zoon die in zijn superlauwe, gifgroene kinderwagen lag te ronken. Het was druk op het plein, maar de mensen waren me toch een partijtje chaggie! Niet normaal meer. Ze keken allemaal naar beneden terwijl de miezerregen en de wind hun ding deden. Lekker? Not! Maar geen reden om je kaaskop te laten hangen, want het leven is te gek! Onthoud dat, kids! Maar goed, even chillen nu: ik was op zoek naar Stijloefeningen (je weet togh!), van Raymond Qeuneau. En daarom ging ik naar de Openbare Bibliotheek, want boeken zijn vet cool! Maar ineens kon ik niet meer op de weg, maar moest ik op een plank lopen. Hoe weird is dat! Ik deed even pas op de plaats en zag toen de ongelooflijke mess die het was, niet normaal meer. Alsof Amsterdam door z’n fokking kop is geschoten en aan de beademing lag, weet je. Echt. Niet. Normaal. Meer. Maar goed, maakt niet uit.</p>
			
			<footer>
				<label>Like dit verhaal</label><input type="button" value="Like (33)">
				<label>Reageer op dit verhaal</label><input type="button" value="Reacties (5)">
				<label>Dit verhaal bewaren</label><input type="button" value="Bewaren">
			</footer>
			
		</article>
		
	</main>
		
	<footer>
		
	</footer>	
</body>

</html>